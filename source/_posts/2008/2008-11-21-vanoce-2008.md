---
title: Vánoce 2008
---

Ahoj,

tak se nám pomalu blíží Vánoce, venku začíná chumelit a lidí začínají bláznit :-)

Obchody už jsou vánočně vyzdobené nějaký ten pátek, ale davy lidí tam začnou proudit asi až v nejbližších dnech, aby koupili rodině a přátelům něco pěkného-zbytečného.



U nás budeme Vánoce slavit podobně [jako loni](/vanoce-2007/)

Nebudeme si kupovat žádné dárky. Proč? Abychom podpořili ekonomiku v době krize? Vánoce si raději užijeme jako svátky klidu a pohody, bez zbytečného stresu.

Hardware si kupuju, když ho potřebuju - třeba v létě LCD a externí disk. Ne před Vánocemi, kdy ceny stagnují a ještě dolar vylít nahoru...

Kosmetiku (např. deodoranty, vodu po holení) je lepší, když si každý koupí sám, podle toho, co mu vyhovuje.


Původně jsem podobný post chtěl napsat až blíže před Vánoci, ale dnes mě inspiroval [Cayman](http://www.caymanislander.info/2008/11/darky-co-se-nedaji-koupit-cas-zacit.html) a [jeho článek](http://www.caymanislander.info/2007/12/kupujte-si-darky-po-cely-rok.html). S ním se naprosto ztotožňuji:

> Kupujte si, prosím, foťáky a videokamery, když je **potřebujete**, tj. třeba před dovolenou. Kupujte si mobily, notebooky, tiskárny, či spotřební materiál, když je **chcete** nebo potřebujete. Kupujte si oblečení v průběhu roku, stejně tak si kupujte a čtěte knihy a koukejte se na filmy, když **máte chuť**. NE jen proto, že jsou zrovna nějaké Vánoce.


Tak šťastný a veselý :-)

P.S.: Nejvíce se těším na poslední týden před Vánoci, kdy budou všichni vystreslí z toho, že ještě nemají nakoupené dárky...to budu v klidu ještě více než obvykle ;-)
