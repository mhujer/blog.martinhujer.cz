---
title: Jak na levnější kontaktní čočky od VašeČočky díky Heuréce?
---

Když jsem začal nosit kontaktní čočky, tak jsem je nejdříve nakupoval u oční doktorky za 1 200 Kč na půl roku. Pak jsem zjistil, že se ty stejné dají kupovat na internetu skoro za polovinu, což je docela velká úspora. Od začátku jsem nakupoval na [VašeČocky.cz](http://www.vasecocky.cz), kteří zboží doručovali hodně rychle a bez problémů. (Teď už čočky nenosím, ale o tom budu psát až někdy jindy).

Náhodou jsem pak zjistil, že na Heuréce nabízejí stejné zboží za nižší cenu, která se vám aktivuje při prokliku z Heuréky.

Základní cena čoček je 539 Kč ([proklik přímo na zboží](http://www.vasecocky.cz/optima-fw-4.html)):

![](/data/2015/2015-01-06-jak-na-levnejsi-kontaktni-cocky-od-vasecocky-diky-heurece/cocky1.png)

Na Heuréce je mají za 487 Kč ([proklik na Heuréku](http://kontaktni-cocky.heureka.cz/bausch-lomb-optima-fw-ctvrtletni-4-cocky/)):

![](/data/2015/2015-01-06-jak-na-levnejsi-kontaktni-cocky-od-vasecocky-diky-heurece/cocky2.png)

A pokud se z Heuréky prokliknete, tak jsou za tu cenu i na eshopu:

![](/data/2015/2015-01-06-jak-na-levnejsi-kontaktni-cocky-od-vasecocky-diky-heurece/cocky3.png)

(dřív ten rozdíl býval třeba 649 --> 530 Kč, což při dvou baleních už je docela dost).


Obdobně to funguje u [roztoků na čočky](http://www.vasecocky.cz/renu-multiplus-3-x-360-ml-s-pouzdry.html), které to zlevní z 679 na 575 Kč.

![](/data/2015/2015-01-06-jak-na-levnejsi-kontaktni-cocky-od-vasecocky-diky-heurece/cocky4.png)

![](/data/2015/2015-01-06-jak-na-levnejsi-kontaktni-cocky-od-vasecocky-diky-heurece/cocky5.png)

Takže pokud jsem objednával dvoje čočky a roztoky, tak se dalo ušetřit tři stovky, což je docela příjemné (kdo vám to dá). Na jednu stranu jsem chápal, že pro získávání nových zákazníků musí bojovat cenou na Heuréce. Na druhou stranu to je celkem podraz na stálé zákazníky, kteří jdou rovnou k nim na web.

Pokud jim chcete ušetřit za prokliky z Heuréky, tak si stačí nastavit cookie `ps_id=1` (Heuréka). Pro Zboží je to `ps_id=2` (takže je možné, že některé věci mají ještě s rozdílnou cenou podle srovnávače, ale to už se mi zkoumat nechtělo).

VašeČocky určitě nejsou jediní, kteří cenově segmentují návštěvnost z Heuréky/Zboží. Víte o nějakých dalších?
