---
title: Správce schránky - Ditto Clipboard manager
---

Prozradím vám další střípek ze své mozaiky efektivity. Pokud vám následující věty jsou povědomé, tak je článek určen přímo pro vás:
> Tyjo, vždyť jsem si to kopíroval, jaktože mi to nejde vložit?

> Tyjo, tohle jsem si před chvílí někam kopíroval, kde to teď budu sakra hledat?

Pokud používáte schránku (CTRL+C, CTRL+V) na ukládání něčeho, co budete potřebovat až za chvilku, určitě se vám stalo, že jste si to omylem přepsali dalším kopírováním. Nebo když  kopírujete víc údajů z jednoho místa do druhého, tak pořád musíte přepínat okna. Říkáte si, že by bylo fajn, kdyby si to pamatovalo víc věcí, co tam uložíte. A ono může…

Windows to neumí samy od sebe, je potřeba nainstalovat aplikaci [Ditto](http://ditto-cp.sourceforge.net/) (alternativně můžete vyzkoušet [ClipX](http://bluemars.org/clipx/) nebo [CLCL](http://www.nakka.com/soft/clcl/index_eng.html), ale oba vypadají už dál nerozvíjené).

Ditto
=====
[Ditto](http://ditto-cp.sourceforge.net/) je jednoduchá aplikace, která sleduje, co vložíte do schránky a pomocí klávesové zkratky vám umožní vložit i věci, které už z běžné schránky zmizely.

1. Nejdříve si [Ditto stáhněte](http://ditto-cp.sourceforge.net/) (odkaz Download) a nainstalujte.
2. Potom přejděte do nastavení a v záložce *"General"* zaškrtněte *"Start Ditto on System Startup"*.
3. Dále v záložce *"Keyboard Shortcuts"* si klikněte do pole *"Activate Ditto"* a zmáčkněte *levý Alt + C* (jako klávesovou zkratku).
4. Ditto teď bude sledovat schránku a pamatovat si, co jste tam vložili.
5. Až budete potřebovat něco, co jste měli v běžné schránce, ale už nemáte, tak stačí zmáčknout *levý Alt + C* a vybrat si:


![](/data/2015/2015-06-13-spravce-schranky-ditto-clipboard-manager/ditto1.png)

**Používáte Ditto? Nebo jiný clipboard manager? Nebo nic...a proč? Podělte se v komentářích!**
