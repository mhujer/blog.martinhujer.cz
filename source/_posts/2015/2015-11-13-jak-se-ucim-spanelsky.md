---
title: Jak se učím španělsky?
short: Učení jazyků rychle a efektivně

---

<img src="/data/2015/2015-11-13-jak-se-ucim-spanelsky/spanish-flag.png" style="float:right" width="150"> Před nějakou dobou jsem psal o [učení němčiny](/ted-se-ucim-se-nemcinu-ctenim/), ale to jsem na jaře zapauzoval a začal jsem se učit španělsky. Proč? Strávil jsem měsíc v Las Palmas na Gran Canarii a zjistil jsem, že mnohem víc chci umět španělsky než německy :-) Hlavně proto, že tam s angličtinou dost často nepochodíte.

Jako první jsem se pustil do základních slovíček každodenní potřeby - čísla, jídlo, dny v týdnu atd. Na to jsem si na [Quizletu](https://quizlet.com/) našel nějaké hotové sady, protože jsem je potřeboval zvládnout, co nejrychleji.

Dál jsem pokračoval na [Duolingo](https://www.duolingo.com/), které už jsem znal z učení němčiny. Nevýhoda je, že tam není moc vysvětlená gramatika. Zároveň věty, na kterých se učíte, jsou dost hloupé (a většinou nepoužitelné v běžném životě).

Zkoušel jsem tedy najít něco lepšího a podařilo se. Objevil jsem aplikaci [Fluencia](http://www.fluencia.com/), která je trochu podobná Duolingu, ale je specializovaná na učení španělštiny pro anglicky mluvící studenty. Takže si mohli dovolit rozmanitější obsah, když ho nemuseli napasovat na univerzální systém jako v Duolingu. Sice je to placená aplikace, stojí $15 na měsíc, ale v porovnání s cenou jazykových kurzů, je to skoro zadarmo. Po registraci si můžete vyzkoušet několik lekcí bez placení, a pokud se vám líbí Duolingo, tak věřím, že Fluencia se vám bude líbit ještě víc :-)

Po návratu domů jsem se přihlásil na [základní kurz do jazykovky eŠko](http://www.e-sko.cz/e-sko/Kurz_uplni_zacatecnici_B.html). Od dubna do června jsem tedy chodil tam. Nová slovíčka jsem si dával do [Quizletu](https://quizlet.com/martinhujer/) a průběžně se je učil. Velkou nevýhodou skupinového kurzu je, že pokud to ostatní flákají (třeba se neučí slovíčka), tak to jednotlivé lekce brzdí. Nicméně kurz hodnotím jako super.

Přes léto jsem pokračoval v učení pomocí Fluencie, kdy jsem si nová slovíčka vypisoval do Quizletu a [gramatiku na web](/jak-jsem-si-chtel-psat-gramatiku/)

Nejrychlejší posun v učení jsem zvládl poslední dva týdny v září. Učitel španělštiny z toho kurzu, na který jsem chodil na jaře, totiž pořádal studijní pobyt na Ibize. Za dva týdny jsme měli 50 vyučovacích hodin, což se prostě projevit muselo :-)

Jedinou nevýhodou bylo, že jsem nestihl letošní Webexpo...
<blockquote class="twitter-tweet" lang="en"><p lang="und" dir="ltr">Letošní <a href="https://twitter.com/webexpo">@webexpo</a> je první, kterého se nezúčastním. Tak si to užijte i za mě! <a href="https://twitter.com/hashtag/ibiza?src=hash">#ibiza</a> <a href="https://twitter.com/hashtag/webexpo?src=hash">#webexpo</a> <a href="http://t.co/PSlmKhrJh9">pic.twitter.com/PSlmKhrJh9</a></p>&mdash; Martin Hujer (@MartinHujer) <a href="https://twitter.com/MartinHujer/status/645167019785101312">September 19, 2015</a></blockquote>
<script async src="https://platform.twitter.com/widgets.js" charset="utf-8"></script>

Po návratu z Ibizy už jsem se na další kurz nepřihlásil a místo toho jsem začal hodit na soukromé lekce. Výhoda oproti skupinovému kurzu je, že se toho během jedné lekce stihne hrozně moc. Soukromá lekce je samozřejmě dražší, než jedna lekce v rámci skupinového kurzu (myslím, že mi to vychází o něco více než 2×). Ale přínos je větší několikanásobně, takže se to vážně vyplatí. Pokud se tedy chcete jazyk naučit a ne jen učit (a třeba mít kurz i jako společenskou událost), tak soukromé lekce určitě zvažte.

Když jsem se španělštinou začínal, tak jsem myslel, že to bude těžké a půjde to pomalu -  na gymplu jsem totiž měl 6 let němčinu a výsledek nic moc. Ale opak je pravdou - po půl roce učení španělštiny (a to jsem to zas tak moc nehrotil), se myslím docela pěkně domluvím (líp než německy). A samozřejmě budu v učení pokračovat dál.

Pokud někdo přemýšlíte o naučení se nového jazyka, tak se nebojte a určitě se do toho pusťte!
