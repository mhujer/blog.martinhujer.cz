---
title: Ruším účet u mBank
---

*(proti mBank nic nemám, dotlačili do ČR módu účtů zadarmo, jen mi už jejich podmínky nevyhovují)*

V mBank jsem byl relativně early-adopter - přišla do ČR v listopadu 2007, účet jsem si zřizoval v březnu 2008.
Důvodem pro mBank pro mě bylo mít druhý účet s menším zůstatkem, ke kterému budu mít kartu na placení online. A v tu dobu tam myslím byl i výhodný spořící. Zároveň jsem ji různě doporučoval jako alternativu ke "starým" bankám.

> mBank byla první, která v ČR měla předčíslí účtu, takže třeba ještě na gymplu měla paní provozní v jídelně problém ho nastavit pro inkaso, protože na předčíslí neměla kolonku :-) (i když to byl asi ještě tátův účet)

mBank ze začátku byla cool banka, brzy zavedla bezkontaktní karty apod. Ale pak postupně zhoršili podmínky spořícího účtu (pro udržení úrokové míry byly nějaké další podmínky a bylo to celé nějaké složitější). Pak zrušili 3 výběry zdarma z jakéhokoliv bankomatu a zavedli je zdarma jen při dosažení objemu plateb kartou v daném měsíci. Jenže u těch plateb kartou nezáleží na tom, kdy byly provedeny, ale kdy byly zaúčtovány (což u off-line bezkontaktních plateb může být klidně i týden nebo dva), takže na nějaké sledování to je zbytečně složité. Třešničkou už byl nový e-banking, který mi moc nesedl.

A [od března 2015 mBank zavádí](http://www.mbank.cz/blog/post,532,zmeny-v-sazebniku-mbank.html) poplatek za vedení karty, pokud tou kartou nebude měsíčně zaplaceno (a zaúčtováno!) alespoň za 500 Kč. Což sice není nijak závratný objem, ale je to takové to, že když s ní budete hodně platit a pak měsíc ne, tak dostanete "pokutu".

Na mBank se mi dříve líbilo, že nemusím řešit, jestli mi při běžných činnostech (převody, trvalé příkazy, inkasa, …) nenaúčtují nějaký poplatek, což teď už neplatí. A abych to nemusel řešit, tak účet zruším a přejdu k Fio - stejně jsem si tam chtěl účet zřídit, tak mě tohle je pošťouchnulo. (účet ve Fio jsem si dnes zřídil na pobočce za 15 minut)

Pokud mBanku moc nepoužíváte, ale nechcete rovnou ručit celý účet, tak by mělo stačit zrušit kartu v ebankingu. Ale než účet nechat ladem, tak ho doporučuji spíš zrušit úplně (kdo ví, třeba zavedou poplatek za nepoužívání účtu).

Na webu info o rušení účtu nemají, takže jsem se musel doptat na Twitteru:
<blockquote class="twitter-tweet" lang="en"><p><a href="https://twitter.com/MartinHujer">@MartinHujer</a> Můžete na pobočku nebo podat výpověď korespondenčně.</p>&mdash; mBank ČR (@mbank_cz) <a href="https://twitter.com/mbank_cz/status/543026574388236288">December 11, 2014</a></blockquote>
<blockquote class="twitter-tweet" lang="en"><p><a href="https://twitter.com/MartinHujer">@MartinHujer</a> OP stačí.</p>&mdash; mBank ČR (@mbank_cz) <a href="https://twitter.com/mbank_cz/status/543417603444592641">December 12, 2014</a></blockquote>
<script async src="//platform.twitter.com/widgets.js" charset="utf-8"></script>

Jsem zvědavý, jestli tímto mBank odradí klienty s málo používanými účty a ti je budou rušit. Protože klienti mBank už minimálně jednou ukázali, že změna banky pro ně není problém.

A co vy? Také ještě máte účet u mBank nebo už někde jinde?
