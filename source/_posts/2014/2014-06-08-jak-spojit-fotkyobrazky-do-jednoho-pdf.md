---
title: Jak spojit fotky/obrázky do jednoho PDF
---

Určitě jsem už někdy potřebovali z více fotek nebo obrázků udělat jedno PDF (pro tablet nebo Kindle). Je to docela jednoduché. Jde to více způsoby, které jsou různě rychlé. Mně se nejlépe osvědčila kombinace IrfanView + PDFCreator (oproti Průvodci tiskem fotografií přímo ve Windows je výrazně rychlejší).

Instalace
------------
Prvním krokem je instalace PDFCreatoru - [o tom jsem už psal](/tvorba-pdf-zadarmo-pdfcreator/) a pak [IrfanView](http://www.irfanview.com/).

Obrázky
-------------
Samotné obrázky je potřeba mít ideálně v jedné složce a pojmenované tak, aby byly podle názvu seřazené tak, jak je chcete mít ve výsledném PDF (takže pokud je máte z foťáku a fotili jste knížku popořadě, tak už tak budou).

Výroba PDF
----------------
1. Otevřeme IrfanView a zvolíme *File* -> *Thumbnails*
2. Najdeme složku s fotografiemi <br> ![IrfanView Thumbnails](/data/2014/2014-06-08-jak-spojit-fotkyobrazky-do-jednoho-pdf/2014-06-08-irfan1.png)
3. Vybereme všechny a z menu zvolíme *File* -> *Print selected files as single images* <br> ![IrfanView Thumbnails - merge](/data/2014/2014-06-08-jak-spojit-fotkyobrazky-do-jednoho-pdf/2014-06-08-irfan2.png)
4. V okně, které se zobrazí vybereme tiskárnu **PDFCreator** ![IrfanView Thumbnails - merge options](/data/2014/2014-06-08-jak-spojit-fotkyobrazky-do-jednoho-pdf/2014-06-08-irfan3.png)
5. Nic dalšího není potřeba nastavovat, potvrdíme tedy tlačítkem *Print* a nějakou dobu počkáme (IrfanView teď jednotlivé obrázky odesílá na virtuální tiskárnu PDFCreatoru)
6. Zobrazí se okno PDFCreatoru ![PDFCreator options](/data/2014/2014-06-08-jak-spojit-fotkyobrazky-do-jednoho-pdf/2014-06-08-irfan4.png), kde dokument můžeme pojmenovat a dáme *Save*
7. Vybereme, kam chceme výsledné PDF uložit a pak nějakou dobu počkáme, než se PDF vytvoří (trvá nejdéle z celého procesu)
8. Hotovo. PDF se uloží tam, kam jsme zadali a zároveň se nám otevře.



Pokud by se vám PDF podle postupu nedařilo vytvořit, tak se určitě ozvěte v komentářích.
