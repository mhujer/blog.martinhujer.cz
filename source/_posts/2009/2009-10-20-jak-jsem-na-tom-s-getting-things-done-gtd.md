---
title: Jak jsem na tom s Getting Things Done (GTD)
---

> *Getting Things Done, (často zkracováno na GTD) patří v současné době mezi populární metody organizace práce. Metodu vytvořil americký kouč David Allen a popsal ji ve stejnojmenné knize. GTD a „Getting Things Done“ jsou ochrannými známkami, které patří společnosti David Allen & Co..*
> (zdroj: [wikipedia](http://cs.wikipedia.org/wiki/Getting_Things_Done))

O GTD už jsem slyšel dříve, ale nikdy jsem ho nějak nezkoumal, nicméně postupně jsem se nezávisle vydal po stejné cestě. Dnes jsem si sice objednal knížku, takže nějak systematicky jsem ještě nezačal, ale chci popsat, jak mi to funguje teď.

1) Už déle (cca rok) udržuji Inbox Zero -> prázdná složka doručené pošty - GMail to má fajn - vyřešené věci prostě přesunu do archívu (klávesová zkratka E), který můžu stále prohledávat, ale nestraší mi to v Inboxu

2) Zhruba půl roku používám papírové TODO -> je to to nejlepší co může být, protože když si na papíře škrtám splněnou věc je opravdu super pocit :-)

Moje papírové TODO
---------------------
Používám zhruba takovéhle rozložení (bez rámečků, jen odrážkami -> puntíky):
 ![](/data/2009/2009-10-20-jak-jsem-na-tom-s-getting-things-done-gtd/gtd-list.png)

- Píšu si to na z jedné strany potisknuté, už nepotřebné papíry, které mám přicvaknuté v takové té věci, jak je drží nahoře taková spona, nevím jak se to jmenuje :-)
- Používám obyčejnou propisku + růžový zvýrazňovač, kterým si označuju ty nejprioritnější věci
- Když něco vyřeším, tak to škrtnu (= začmárám)
- Když je papír nepřehledný, tak ho projdu a zbytek přepíšu na nový list

Nové GTD optimalizace
-----------------------
Dnes jsem zkouknul videocast [Petra Máry z DIGITu](http://www.digit.cz/2009/05/12/digit-29-mejte-svuj-cas-pod-kontrolou-aneb-jak-aplikovat-metodu-gtd-getting-things-done/) (doporučuji) a objednal jsem si knížku [Getting Things Done: How to Achieve Stress-free Productivity (Paperback)](http://www.amazon.co.uk/Getting-Things-Done-Stress-free-Productivity/dp/0749922648/ref=sr_1_1?ie=UTF8&s=books&qid=1256078282&sr=8-1) od Davida Allena.
- zatím jsem si zavedl členění úkolu na co nejvíce podúkolů, aby byl vidět progress


Až knížka dorazí, tak budu pokračovat v optimalizaci, ale teď bych měl jít něco dělat, ať si to můžu odškrtnout :-)
