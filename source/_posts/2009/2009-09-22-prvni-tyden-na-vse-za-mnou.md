---
title: První týden na VŠE za mnou :)
---

Titulek může znít lehce bulvárně, vzhledem k tomu, že je dnes teprve úterý... ale to je jedna z hlavních výhod VŠE :-)

Jaký si to uděláš, takový to máš.... já to mam takhle:
![](/data/2009/2009-09-22-prvni-tyden-na-vse-za-mnou/rozvrh.jpg)

Pondělí
---------
**4IT101 Základy programování  (přednáška)** - vzhledem k tomu, že příští pondělí je volno, tak se pan Pecinovský snažil stihnout dvě přednášky v jedné... kdybych už OOP a trochu Javu neznal, tak bych byl asi hodně vyjevený (jako ostatní, teda kromě [Kuby](http://www.ronnieweb.net/)). Na začátku nás ještě vystrašil tím, že z prográmka napoprvý neprojde 45% lidí (z matiky 55%)

**4EK112 Matematické základy informatiky (přednáška)** - pan Pelikán je výborný, přednáška mě bavila a asi se ani neuplatní pravidlo ubývající 1/3...

**3MI111 Hospodářské dějiny** - opět jsem dobře zvolil přednášejícího - není to suchý výklad, je vidět, že to pana Jančíka opravdu baví. Máme povinnou jednu knihu (500 stran malým textem a dalších 140 knížek doporučených ;-) )

**2AJ107 Angličtina pro pokročilé I** - No, nikdy by mě nenapadlo, že místo doplňování jen do cvičení v učebnici, je budeme muset opisovat celá, do sešitu - je to prý nejlepší na upevnění ajiny. Jinak úroveň je jen Intermediate, ale budeme brát ekonomickou angličtinu, tak to snad k něčemu bude. A taky je super, když nám chvíli povídá česky a chvíli anglicky (a přeskakuje uprostřed věty) :-(

Úterý
------
**4IT101 Základy programování (cvičení)** - kdybych to neuměl, tak bych to měl šanci docela dobře pochopit, ale takhle jsem se solidně nudil

**4EK112 Matematické základy (cvičení)** - i když jsem se napsal na cvičení k panu Pelikánovi, tak dorazil Pavel Doktor, že prý se jim nějak míchaly úvazky nebo co. Cvičení mi přijde takové nic moc, nedělá se docházka a podle všeborce tak ke konci chodí tak tři lidi....

**4MM101 Matematika pro ekonomy (přednáška) (9)** Ta devítka je důležitá! *(9)	Určeno pro: B-ME-MS* -> ano, není tam *B-AI-IN* -> nějaké mezinárodní vztahy místo informatiky, ale předmět to je stejný, takže to je úplně jedno ;-) jen je tady o **něco** míň kluků než na B-AI-IN... Přednáška docela fajn, i když jsem občas nechápal. Ale nejlepší rozsek dneska, když chvíli po začátku probírání matic se někdo zeptal *"A k čemu ta matice vlastně je???"* :-D

**4MM101 Matematika pro ekonomy** - Perfektní, asi budu chápat

**5FI112 Úvod do filosofie (pro informatiky)** -> odpadlo ;-)


Baví mě to tam ;-) Uvidíme, co budu říkat během zkouškového :-D
