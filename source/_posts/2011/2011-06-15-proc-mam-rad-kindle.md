---
title: Proč mám rád Kindle?
---

Protože se na něm dobře čte :-)

Dříve jsem četl na PDA (a předtím dokonce na mobilu!), takže přechod na e-ink diplej byl příjemný pokrok. E-ink diplej nesvítí, takže je šetrnější k očím.

A co čtu?
--------------
Kindle je dobrý hlavně na lineární čtení - beletrii. Pokud je potřeba přeskakovat zpátky jako při čtení učebnice, tak už to tak pohodlné není. České beletrie je v elektronické podobě k dispozici spoustu. V poslední době jsou některé eknihy i [koupitelné](https://www.palmknihy.cz). 

Také čtu různé timemanagementové/motivační knížky v angličtině.

Články z webu
--------------
V poslední době jsem přestal číst články z webu na počítači a pomocí [Instapaperu](https://www.instapaper.com) si je raději posílám do Kindlu. Instapaper je šikovná služba, kam si pomocí bookmarkletu (speciální tlačítko/záložka v prohlížeči) uložíte otevřený článek.

![](/data/2011/2011-06-15-proc-mam-rad-kindle/instapaper1.png)

Když se vám jich tam nakupí více, můžete si je nechat poslat do Kindle a nebo si je ručně stáhnout v `.mobi` a do Kindlu nahrát přes kabel. Kidle totiž má wifi připojení a Amazon poskytuje službu, kde co si pošlete na speciální e-mailovou adresu u nich, se přes wifi stáhne.

![](/data/2011/2011-06-15-proc-mam-rad-kindle/instapaper2.jpg)
![](/data/2011/2011-06-15-proc-mam-rad-kindle/instapaper3.jpg)

Ta služba do Kindlu přímo předá ty soubory, které lze zobrazit (mobi, pdf, txt) a ostatní zkusí nejprve převést do Kindle formátu. Toho využívám na převod zápisků ze školy - jen je pošlu na e-mail a za chvíli je mám v Kindle k dispozici.

PDFka
--------------
A také čtu různé PDF soubory - většinou e-knihy, které v jiném formátu nejsou k dispozici (třeba kvůli formátování). Protože displej Kindlu není vhodný na zobrazení celé A4, tak používám nástroj [Briss](https://sourceforge.net/projects/briss/), který umí z PDF oříznout nepotřebné bílé okraje a stránkování.

![](/data/2011/2011-06-15-proc-mam-rad-kindle/briss1.png)

Funguje jednoduše - načte si PDFko a spojí všechny stránky dohromady (jako by to byly folie). Pak stačí jen vyznačit oblast textu a získáme PDFko s menšími stránkami, které se pak na Kindlu dá číst docela pohodlně.

![](/data/2011/2011-06-15-proc-mam-rad-kindle/briss2-pre.png)
![](/data/2011/2011-06-15-proc-mam-rad-kindle/briss3-post.png)

Co s papírovými knížkami?
--------------
Teď už v knihovničce moc papírových knih nemám, odhadem tak 40. Ty, o kterých jsem věděl, že už je číst nebudu jsem přestěhoval na půdu. Třeba jsem měl trilogii Pána prstenů v pěkné tvrdé vazbě - jenže papírově a česky. A až si ho budu chtít přečíst příště, tak to bude zřejmě elektronicky a anglicky. Stejně tak Eragona a Eldesta - ty jsem pro změnu nečetl vůbec, místo toho jsem je přeposlouchal jako anglický audiobook. Ale nevím, co s nimi na půdě - je škoda je dávat na Aukro za pár korun, takže je asi nechám uložené pro další generace ;)


Co říci závěrem? Vzhledem k tomu, že eknihy čtu už dlouho, tak mi to přijde naprosto přirozené. A od té doby, co mám Kindle mám pocit, že čtu ještě více než dříve :-)
