---
title: Jak získat pár hodin navíc každý den? 
---

Mám nápady na spoustu awesome věcí, které bych mohl dělat, ale nedělám, protože na ně nemám čas. No není to škoda? Mě přijde, že docela jo, takže jsem se snažil přijít na to, co mi zabírá čas, který bych mohl využít lépe. No jistě, je to flákání se!

Není to snadno rozpoznatelné flákání, kdy bych ležel na gauči a koukal na TV, ale to nenápadné, kdy vypadám, že pracuji. Jenže práce nic a místo toho čtu co nového na Twitteru, co nového na FB, co nového v RSS. S tím už se mi podařilo trochu zabojovat a probral jsem koho followuju na Twitteru, jestli ti, co mám na FB jako Friends nejsou spíše jen Contacts a jestli ten blog, co sleduju pořád píše zajímavě. Ještě dříve jsem četl zprávy, ale ty už jsem eliminoval tak před půl rokem a kupodivu mi vůbec nechybí (jak říká Leo Babauta: Kdyby nastal konec světa, tak vám to někdo dá vědět, tak proč se tím zatěžovat). V poslední době jsem to doplnil ještě pomocníkem, [ChromeNanny](https://chrome.google.com/webstore/detail/nanny-for-google-chrome-t/cljcgchbnolheggdgaeclffeagnnmhno), kde jde nastavit blokování některých webů v určitých časech - takže jsem si nastavil, že na FB/Twitter a RSS mě to pustí jen večer. Jediná nevýhoda je, že rozšíření lze na pár kliků vypnout, takže při silné závislosti to nepomůže. Ale je fajn vědět, že děláte něco, co jste vlastně nechtěli :-)

S tím FB to je tak, že ho chci používat jen jako komunikační nástroj s <b>nej</b>bližším okolím - s lidmi, se kterými něco podnikám a podobně. Takže doufám, že se na mě letos nebudete na plesech mračit, že jsem si vás odebral - není to, že bych proti vám něco měl, ale proto, že s vámi nic nemám :-) Ale zprávu mi tam můžete poslat stejně - budu rád :-)

Druhým žroutem času je chatování, ať už přes GTalk nebo přes FB Chat. Nejde o to, že bych si nerad povídal, já si povídám rád, ale přijde mi mnohem lepší, si jít sednout na pivo/víno/čaj a popovídat si naživo, než si posílat zprávy po jednotlivých větách a veškerou nonverbální komunikaci nahrazovat tu a tam nějakým smajlíkem. Jistě, na domlouvání se na něčem chat poslouží dobře, ale stejně dobře poslouží e-mail/zpráva na FB/zpráva na mobil (přemýšlím, jak se domlouvalo před 20 lety...). O něco lepší než textové chatování je Skypovat (a třeba i s videem) - určitě je to bližší k reálnému rozhovoru než jen čistý text. A také víte, že se druhá strana soustředí jen na rozhovor a neřeší u toho pět dalších věcí ;-)

A co tedy já? (něco mezi předsevzetím a experimentem)
---------------------------------------------
- přes den budu nebudu číst Facebok, Twitter ani RSS
- nebudu používat online chat - budu dostupný na e-mailu a mobilu, na vyžádání (třeba SMS z netu) na Skype (můžete si mě najít podle mailu)
- budu mít víc času na to někam zajít a povídat si naživo (dejte vědět)
- budu dělat spoustu awesome věcí, na které dřív nebyl čas :-)
