---
title: Vodafone a 75% sleva na tarif díky ČD
---

Mobil používám docela málo, většinu věcí řeším online (ne přes mobil - datový tarif nepoužívám), takže se můj měsíční účet pohybuje mezi 100-200 Kč. Měl jsem u Vodafone předplacenou kartu a někdy v létě 2010 jsem chtěl přejít k T-Mobile na tarif Bav Se (platil bych +- stejně a měl bych v tom volné minuty a SMSky).

Retence u VF
--------------
U operátorů je běžné, že když chcete odejít pryč, tak vám nabídnou nějakou zajímavou slevu, abyste zůstali. Většinou se to týká hlavně tarifů, ale kupodivu mi nabídli 50% na Nabito 350, i když jsem měl předplacenku, takže jsem se nechal ukecat. Z toho je vidět, že ceny mají hodně nadstřelené, když se jim vyplatím i za polovinu.

Ale lidé postupně zjistili, že pokud nechtějí volat za draho, tak stačí naoko odcházet a vyhádat si nějakou slevu. ([Diskuze o tom](http://forum.mobilmania.cz/viewtopic.php?f=1&t=1119189) na Mobilmanii má přes 40 stránek). Ale samozřejmě na to operátoři postupně reagují a retenční nabídky dávají méně častěji a méně výhodné.

Nedávno se objevily různé "aférky", že se v cizině volá mnohem levněji apod. Takže, co s tím, pokud také chceme volat levně?

Řešení levného volání
-----------------------
Boj za levné volání pro všechny (o což se někteří snaží), je podle mě nesmysl. V tomhle je lepší být sobec, myslet na sebe a sehnat si sám něco výhodného. Jednou z možností je zmíněná retence, ale ne každému se s nimi chce dohadovat.

Vodafone naštěstí nabízí něco lepšího. Ve spolupráci s ČD dali dohromady slevu 75% v rámci programu ČDBonus. Je na to potřeba InKarta, kterou jde objednat přes cd.cz, zaplatit kartou (150 Kč) a pak si ji za cca 2 týdny vyzvednout na vybraném nádraží. [K dispozici](http://cdbonus.vodafone.cz/) jsou potom tarify Nabito 119 a Nabito 350 s 75% slevou (a 25% sleva na nějaká data).

Závěrem
----------
Tyhle zvýhodněné tarify nejsou nová věc, nabízejí je už od června 2011, tak jim to třeba ještě chvíli vydrží a stihnete si je případně pořídit taky. Samozřejmě tuhle nabídku Vodafone nikde neinzeruje, protože by mu na ni přecházeli lidé, kteří jinak spokojené platí více. Podle mě to je asi nejlepší, co jde získat bez nějakého jakožeodcházení a handrkování se o slevu.

Já si to bez problémů aktivoval minulý týden, nabídka platí až do konce platnosti InKarty, což jsou tři roky, kdy nebudu muset řešit ceny volání a můžu sledovat boj ostatních s operátory.

Více informací o tarifu, případné odpovědi na časté otázky najdete v [článku na Mobilmanii](http://mobilovinky.blog.mobilmania.cz/2011/06/vodafone-a-cd-75-sleva-na-tarif/).

![](/data/2012/2012-02-28-vodafone-a-75-sleva-na-tarif-diky-cd/nabito350-75pct.png)
