---
title: Co používám? XAMPP
---

Už dlouho používám pro vývoj webů na notebooku [XAMPP](https://www.apachefriends.org/index.html). Jde o balík, který obsahuje nakonfigurovaný Apache, PHP a MySQL (+ některé další aplikace, které nevyužívám). Je možné ho buď využívat v [portable](/co-pouzivam-portable-aplikace/) režimu nebo standardně nainstalovat.

V čem je lepší?
-----------------
Oproti běžné instalaci jednotlivých součástí samostatně je výhodou XAMPPu to, že je připravený k použití ihned - stačí rozbalit 7zip archív. Můžete také využívat dvě různé verze XAMPPu (třeba s různými verzemi PHP) a spouštět je podle potřeby.

Jsou tam aktuální verze?
---------------------------
Vývojáři XAMPPu se snaží udržovat všechny součásti co nejaktuálnější (v následující verzi už bude PHP 5.4).

![](/data/2012/2012-03-23-co-pouzivam-xampp/2012-03-20-co-pouzivam-xampp-okno.png)


Určitě to má nějaké problémy!
------------------------------
Jedinou komplikaci jsem měl s předpřipraveným PEARem, který jsem nakonec raději smazal a nainstaloval načisto.

Závěrem
---------
XAMPP je výborný na vývoj webů, ale samozřejmě na serveru bude pro produkční nasazení vhodnější instalace jednotlivých aplikací. Může se vám hodit [nastavit si ukládání odeslaných e-mailů do souboru](https://www.zdrojak.cz/clanky/testujeme-posilani-mailu-z-aplikace-v-php/).

Co používáte pro vývoj webů vy? Počítám, že se to bude dost lišit podle operačního systému...
