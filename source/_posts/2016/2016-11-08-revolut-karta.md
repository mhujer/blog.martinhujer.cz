---
title: Platební karta Revolut
---

Na výběry z bankomatů v zahraničí a na placení na podezřelých webech jsem si pořídil [Revolut kartu](https://revolut.com/).

![Revolut logo](/data/2016/2016-11-08-revolut-karta/revolut-logo.jpg)

## Funguje to následovně:

1. nainstalujete si mobilní aplikaci
2. vyplníte své údaje
3. necháte si vystavit kartu (pro online placení je k dispozici ihned)
4. počkáte, než vám doručí fyzickou MasterCard - je to britský startup a karta z UK přišla rychleji než z Fio banky
5. aktivujete ji v aplikaci
6. převedete si na Revolut účet peníze z jiné karty nebo banky
7. vybíráte a platíte

## Na co se hodí?

Já Revolut používám zejména na výběry z bankomatu v cizině. Nechci u sebe mít zbytečně hodně peněz v hotovosti (všechno co jde, se snažím platit kartou), takže nejradši vybírám po €40. S českou platební kartou, kde typicky účtují fixní poplatek a procenta z vybírané částky bych se nedoplatil. Takže to dělám tak, že českou Airbank kartou dobíjím Revolut účet (za relativně férový Airbank kurz) a vybírám Revolut kartou. Mají zdarma neomezený počet výběrů do objemu £500 měsíčně (což je teď vlastně i přibližně €500).

Kromě vybírání z bankomatu kartu používám na placení na podezřelých webech, kde je nutné zadat číslo karty přímo do webu. V mobilní aplikaci lze totiž u karty zvlášť povolit nebo vypnout platby online, takže na platbu na podezřelém webu je zapnu a pak zase vypnu.

Ještě by měla umět snadno převádět peníze mezi jednotlivými uživateli, ale to jsem zatím nezkoušel.

## Nevýhody

Nevýhodou může být, že jediným způsobem, jak Revolut kartu získat a ovládat je pomocí mobilní aplikace (je podobně jako třeba Whatsapp navázaná na telefonní číslo). Ale na druhou stranu to je hodně příjemné - např. zobrazí notifikaci v okamžiku zaplacení.

Zároveň je složitější z ní převést peníze zpět na český účet (myslím, že tam je nějaký poplatek za mezinárodní platbu), takže si tam dobíjím je částky, které stejně brzy vyberu.

Na jejich Facebook stránce jsem zachytil, že psali o nějakém výpadku, takže určitě na ni nespoléhejte jako na jedinou kartu (ale to ani na žádnou jinou!).

Limit pro výběry z bankomatu zdarma je 200€ měsíčně, což nám většinou stačilo (co jde se stejně snažím platit přímo kartou).


## Shrnutí

Jestli se chystáte do zahraničí a víte, že budete častěji vybírat z bankomatu, tak Revolut určitě vyzkoušejte.

Pokud při registraci zadáte v aplikaci zadáte promo kód `martinpri`, tak bychom oba měli od Revolutu dostat nějaké bonusové fufníky.
