---
title: 4ST201 aneb Z čeho se učit na statistiku
---

Ahoj,

v pondělí jsem měl zkoušku ze statistiky a chtěl bych shrnout, z čeho je nejlepší se na ni připravovat. Statistiku mám za jedna, tak snad vím o čem mluvím :-)

[Oficiálně](https://isis.vse.cz/katalog/syllabus.pl?predmet=69118) se říká, že nejlepší je [Statistika pro ekonomy](http://www.neoluxor.cz/knihy/odborna/ekonomie/statistika-pro-ekonomy-8-vydani-d3t79673) (Hindls,Hronová,Seger) a [Statistika pro ekonomy - Aplikace](http://www.neoluxor.cz/knihy/odborna/rozvoj-osobnosti/statistika-pro-ekonomy-aplikace-2-vydani-d3t79386) (Marek Luboš a kolektiv). Každá z nich stojí kolem 400Kč a má kolem 400 stránek docela složitého textu - ano, ideální se z nich učit pár dní před zkouškou. Obě jsem si koupil a za celý semestr je prakticky neotevřel.

Mnohem lepší je se učit ze [Statiky pro flákače](http://www.proflakace.cz/), kterou zpracoval jeden (bývalý) student. Ta má stránek 68 a svého času ji prodával v papírové podobě za 120Kč (teď je k dispozici v PDF zdarma). Je v ní shrnuta veškerá teorie potřebná ke zkoušce a obsahuje i spoustu typových příkladů. A dá se projít za jeden den ;-) Pokud ji zkombinujete ještě se slidy ze cvičení například od [http://www.jana-fenclova.php5.cz/materialy_ke_cvicenim.php](http://www.jana-fenclova.php5.cz/materialy_ke_cvicenim.php) nebo [https://webhosting.vse.cz/basm01/](https://webhosting.vse.cz/basm01/), tak to ke zkoušce úplně stačí.

Přemýšlel jsem, čím to je, že z perfektně zpracovaných, odborných knížek se učí mnohem méně efektivně než ze studentského materiálu. Podle mě to je tím, že když učebnici píšou lidé s hodně tituly, tak mají tendenci používat více odborných výrazů než je potřeba a snaží se nejméně o 100% faktickou přesnost. Na druhou stranu, autorovi studentského materiálu se na odborném statistickém sympoziu /co by tam taky dělal/ nebude nikdo posmívat, že něco zjednodušil nebo to vysvětlil polopaticky běžnou řečí. A v neposlední řadě, je mnohem lepší, když se v příkladech nakupují pivo a chipsy, vybírají cigarety z krabičky a počítá variabilita bezdomovci vyžebraných darů na Václaváku a na Hlaváku :-)


Statistice zdar! Nazdar!


P.S.: Pokud vám SPF pomůže, tak autor má na webu číslo účtu, tak mu poděkujte :)
