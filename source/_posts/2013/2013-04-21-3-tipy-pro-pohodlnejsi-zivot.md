---
title: 3 tipy pro pohodlnější život
---

## 1. Jak vyřešit připečené zbytky v toustovači?
Pečete si občas tousty? A točí vás, že pokud z nich vyteče sýr, tak pak musíte toustovač čistit?

Zkuste ho vyložit pečícím papírem a už ho nebudete muset čistit. Papír vydrží na několik pečení.

## 2. A menší nemáte?
Určitě to také znáte, vyberete si z bankomatu a pak když chcete platit větší bankovkou, tak s ní prodavači většinou mají problém. Ono taky platit rohlíky ke svačině tisícovkou není úplně vhodné.

Některé moderní banky umí ve svých bankomatech zobrazit výběr bankovek (nejdříve to uměla Air Bank; teď už i UniCredit, Česká spořitelna, Raiffeisenbank - ale ty jen v části bankomatů).

Pokud to vaše banka neumí, tak stačí místo celých tisíců vybírat o 100 méně - třeba 1900,- místo 2000,- a dostanete i drobnější bankovky.

## Neklikejte na podezřelé odkazy! A když už, tak…
Pokud narazíte na nějaký podezřelý odkaz (třeba na Facebooku) tak největší hloupost je ho rovnou otevřít. Stránky mohou využít clickjacking a třeba vytvořit událost, kde bude ten podezřelý odkaz a pozvou na ni všechny vaše kamarády (tohle jsem zrovna viděl nedávno).

Řešením je podezřelé odkazy otevírat v *Privátním okně* - dnes už to umí většina prohlížečů (v Chrome zkratka CTRL+SHIFT+N). Pokud by pak zlá stránka chtěla provést něco nepatřičného, tak si toho snadno všimnete (bude třeba chtít přihlášení k Facebooku).
